---
title: Website Isabel Dhallé
date: 2022-10-27
thumbnail: /img/projects/isabeldhalle.png
link: https://isabeldhalle.be
---

## Website Isabel Dhallé

Mijn zus studeert viool aan het conservatorium van Antwerpen. Op een dag vroeg ze aan mij of ik voor haar een website kon maken, zodat mensen haar konden terugvinden op het internet.

Toen zij deze vraag stelde zat ik in mijn eerste jaar toegepaste informatica. Hier had ik juist wat geleerd over HTML en CSS en dus ging ik aan de slag.

Dit was de eerste website die ik voor iemand maakte. De website op zich was niet veel speciaals. Toch heb ik erg veel geleerd door dit project uit te voeren. Achteraf heb ik nog vele andere websites gemaakt en de ervaring die ik met dit project opgedaan had, gaf me een duidelijke voorsprong op vele van mijn medestudenten.

## Eerste versie

Zoals ik hierboven omschreef was de eerste versie volledig met de hand geschreven in pure HTML en CSS. Dit was veel werk, maar dat vond ik niet zo erg.
Het probleem was dat ik achteraf, bij elke verandering, de code moest veranderen en opnieuw online zetten. Dit was niet praktisch. Daarom had ik besloten om de website om te zetten naar een MVC-website met login, zodat Isabel zelf haar website kon aanpassen.

## Django

Deze tweede versie was niet makkelijk om te maken. Ik had nog nooit een MVC-website gemaakt of met [Django](https://www.djangoproject.com/) gewerkt. In dit project heb ik dus voor de eerste keer kennisgemaakt met een hoop belangrijke concepten die ik pas in het tweede jaar van mijn studies zou tegenkomen.

Door veel documentatie te lezen en bij te leren over deze concepten is het mij toch gelukt om de website te converteren.

## Hosting

Het hosten van de website was ook volledig nieuw voor mij. Om de website online te krijgen heb ik moeten bijleren over domeinen, VPS-servers, webservers, etc.

Uiteindelijk heb ik gekozen voor DigitalOcean voor het hosten van de website.

Interesse? Bekijk de website [hier](https://isabeldhalle.be).
