Ik ben een enthousiaste student met een grote interesse en nieuwsgierigheid voor informatica
en computers. Ik ben leergierig en heb hierdoor zelfstandig, door middel van zelfstudie,
verschillende technologieën ontdekt en ervaringen opgedaan.

Tijdens mijn opleiding Toegepaste Informatica heb ik de kans gekregen om veel praktijkgerichte
projecten uit te voeren, vaak in teamverband en soms voor bedrijven. Ik werk graag samen met
anderen en hecht veel waarde aan de kwaliteit en impact van mijn werk.

Al van jongs af aan ben ik creatief bezig met muziek en instrumenten. Op driejarige leeftijd
ben ik begonnen met vioolspelen. Met deze hobby heb ik deelgenomen aan internationale kampen
en heb ik jonge muzikanten begeleid.

In de toekomst wil ik mijn kennis binnen de IT-sector inzetten om het leven van mensen en
bedrijven te verbeteren. Daarnaast wil ik mijn creativiteit combineren met IT om unieke
producten te creëren.
